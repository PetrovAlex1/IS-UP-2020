
# Домашна работа 2

За това домашно е задължително да използвате динамична памет и не може да използвате външни библиотеки (освен cstring или cmath). Имайте предвид следните правила за оценяване на вашата работа:
- За средно и много некачествен код се взима по 0.2 на подточка. Ако вашият код е винаги сметнат за некачествен, но работи безупречно, ще получите максимален резултат 5 - 5.20. Където е нужно обяснение, направете си труда да го направите. То носи половината от точките в подточките, които го изискват. Примери няма да давам, защото задачите са стандартни и можете да потърсите значението в Инетрнет, ако не - питайте.

## Задача 1 (1 точка)
Нека имаме един символен низ, който може да е с произволна големина. Напишете рекурсивна функция, която проверява дали низът е палиндром. Напишете функцията и по нерекурсивен начин и СРАВНЕТЕ тяхната производителност.

## Задача 2 (2 точки)
Реализирайте алгоритмите Merge Sort и Quick Sort по рекурсивен начин. Намерете информация в Интернет и обяснете с ваши думи каква е сложността на тези алгоритми и ги сравнете.

## Задача 3 (1 точка)
Постройте структура, моделираща поведението на играч. Заключете член-променливите за достъп извън структурата и използвайте гетъри и сетъри за достъп. Реализирайте функция, която приема двама играчи и преценява, кой от тях ще победи в ръкопашен двубой, който зависи от силата на играчите, нивото им и техния късмет. Вие преценете какви характеристики би имал един играч и как ще ги използвате в ръкопашен бой - решението е креативно. 